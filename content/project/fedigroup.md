---
author: "ZEN"
title: "Емулятор груп в Mastodon та Pleroma"
date: 2021-02-25T00:06:07+02:00
lastmod: 2021-02-25T00:06:07+02:00
tags:
  - "linux"
  - "python"
  - "mastodon"
  - "pleroma"
  - "fediverse"
categories:
  - "Development"
  - "Other"
draft: false
type: "project"
archives: "2021"
---

Деякі соціальні мережі дозволяють користувачам об'єднуватись у групи та створювати спільноти, тоді як у Федіверсі це неможливо через його децентралізовану архітектуру. Зазвичай, у Федіверсі люди просто шукають сервер за тематикою, реєструються і вже там знайомляться з новими людьми за горнятком кави із цукерочками. Але проблема виникає, коли у вас забагато інтересів у житті й створювати окремий обліковий запис для кожного сервера не виглядає цікавою ідеєю. Саме тут на допомогу приходить `fedigroup.py`.

<!--more-->

#### Як це працює?

`fedigroup.py` потрібно попередньо встановити на комп'ютер та запустити як сервіс. Далі він буде сам вичитувати сповіщення з облікового запису, фільтрувати їх та поширювати. Існує два способи створення повідомлень у групі. Щонайменше один потрібно обрати під час процедури налаштування.

1. Публічні дописи від підписників зі згадуванням імені групи в тексті повідомлення.
2. `fedigroup.py` може реагувати на приватні дописи від людей, на яких він підписаний. Якщо ім'я групи згадано на початку допису, повідомлення буде повторно відправлено як новий публічний допис від імені групи. Всі прикріплені медіафайли будуть перезавантажені та додані до допису. При цьому ім'я оригінального автора допису не буде публічно видно. (Але адміністратор має можливість перевірити від кого повідомлення.)

#### Як цим користуватись?

1. Підпишіться на обліковий запис групи та створіть допис, який потрібно поширити на всіх підписників групи: ПРИКЛАД: "Привіт! Щойно знайшов цю @mastodon групу"
2. Впевніться, що обліковий запис групи підписаний на вас й відправте повідомлення, яке потрібно поширити на всіх від імені групи. Згадайне "@ім'я_групи" на початку приватного допису. ПРИКЛАД: "@mastodon ТУТ ТЕКСТ ПОВІДОМЛЕННЯ"

#### Як встановити?

Найпростіше встановити `fedigroup.py` через PyPI, каталог пакетів Python. Скористайтесь командою `pip3 install fedigroup.py` для встановлення пакета разом з усіма залежностями. Або завантажне останню версію з [Github](https://github.com/uanet-exception/fedigroup.py) та самостійно встановіть усі залежності. Виконайте наступні дії для налаштування групи:

1. Вам потрібен обліковий запис на будь-якому сервері Mastodon/Pleroma, що буде виконувати роль групи.
2. Виконайте в терміналі команду `fedigroup.py create <your-bots-name-here>`
3. `fedigroup.py` запитає у вас усю необхідну інформацію та спробує під'єднатися до сервера. У разі успіху, `fedigroup.py` запише налаштування в файл конфігурації `fedigroup.ini`. За замовченням, файл конфігурації буде створено поряд з файлом `fedigroup.py`, але ви завжди можете вказати інший шлях до конфігурації використовуючи аргумент `-c/--config`.
4. Якщо ви хочете налаштувати більше однієї групи, ви можете запустити команду вище задавши інше ім'я групи. Список налаштувань для існуючих груп можна вивести на термінал командою `fedigroup.py list`
5. Для перевірки функціональності запустіть скрипт командою `fedigroup.py run <your-bots-name-here>`, створіть новий публічний допис та згадайте в ньому "@ім'я_групи". Якщо все працює нормально, запускайте скрипт 24/7 через supervisor чи юніт systemd.

Додаткова інформація: PYPI: [https://pypi.org/project/fedigroup.py](https://pypi.org/project/fedigroup.py/) Github: [https://github.com/uanet-exception/fedigroup.py](https://github.com/uanet-exception/fedigroup.py)
